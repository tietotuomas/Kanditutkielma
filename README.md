# Kanditutkielma (12/2021)

Käyttäjän manipulointi (social engineering) on tietoturvahyökkäyksen muoto, jossa järjestelmän
tietoturva ohitetaan käyttäjän inhimillisiä heikkouksia hyväksikäyttämällä. Se on kasvava
ongelma niin Suomessa kuin maailmanlaajuisestikin. Suurin osa käyttäjän manipuloinnin
hyökkäysmuodoista perustuu sosiaaliseen lähestymistapaan (social approach). Sosiaalisessa lähestymistavassa
uhria suostutellaan tai ohjataan psykologisten menetelmien avulla toimimaan
hyökkääjän toivomalla tavalla.

Käyttäjän manipulointi -hyökkäykseen liittyy usein myös teknisen haavoittuvuuden hyödyntäminen,
mutta aina sellaista ei tarvita. Käyttäjän koulutus ja muut ihmislähtöiset tavat ovatkin
avainasemassa käyttäjän manipulointia torjuttaessa. Tekniset apuvälineet ja ratkaisut kuitenkin
tukevat käyttäjää. Tässä tutkielmassa pyritään kirjallisuuskatsauksen pohjalta kuvailemaan,
mihin käyttäjän manipulointi pohjautuu, miten se käytännössä ilmenee ja miten siihen
voidaan varautua.
